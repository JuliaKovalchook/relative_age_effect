# Парадокс відносного віку [(Relative_age_effect)](https://en.wikipedia.org/wiki/Relative_age_effect)

Парадокс відносного віку говорить, що в вас більші шанси бути успішним в спорті і навіть в академічному середовищі, якщо ви народилися раніше у відповідний період відбору. Я вирішила перевірити наскільки релевантним є цей парадокс для України.

Першочергово я припускала, що цей ефект буде спостерігатися в серпні-вересні, коли діти, народжені в вересні будуть більш успішні, адже, коли вони вступають в школу їм 7 років і 11 місяців, відповідно вони розумніші та зріліші від своїх однолітків, які народилися в серпні й на час вступу в школу мають лише 7 років. Проте виявилося, що для спорту важливим був не академічний рік, а саме календарний.

Загалом молодіжний спорт розділений за віковими групами учасників відповідно до граничної дати народження. На прикладі футболу, в Україні, як і більшості європейських молодіжних футбольних ліг кінцева дата - 1 січня. Гравці, які народилися одразу після цієї дати, сильніші, більші, зріліші та мають кращу координацію та кращі навички прийняття рішень, ніж гравці, народжені наприкінці відповідного року через їх різницю в віці, яка дає старшим перевагу.

Для перевірки, я витягнула всі сторінки в Вікіпедії з категорії українських спортсменів, припустивши, що людина вважається успішною, якщо про неї існує сторінка в Вікіпедії.
Загалом для цього було проаналізовано 9179 сторінок з яких було додатково витягнуто 8363 людей в яких був зазнаний день народження і які народилися в період з 1950 по 2007 рік.

Результат показав, абсолютно чітко, що серед український спортсменів переважають ті, хто народився в січні, меншість же ж, серед спорстменів, народилася в грудні.

![image](https://github.com/JuliaKovalchook/relative_age_effect/assets/22946872/e9d5f125-d5a1-4c7d-b6a0-d6a429bb1356)


Але ж, скажете ви, в певні місяці народжується більше людей, аніж в інші й це вірно. Проаналізувавши дані з держстату за 2005-2019 рік, можна побачити, що середня кількість народжуваних людей дійсно різниться з місяця в місяць, але найбільша народжуваність в липні-жовтні, а не в перших місяцях року. Після корегування даних на відсоток людей народжений в цей місяць, результат залишився незмінним і ефект відносного віку є дійсний для українського спорту. 

